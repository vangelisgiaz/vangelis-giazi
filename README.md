#                                 DistorPia - Γιαζιτζής Ευάγγελος
                            
  Το κομμάτι DistorPia αποτελεί την τελική εργασία του μαθήματος "Μουσική Πληροφορική" 
του μεταπτυχιακού προγράμματος σπουδών του Ιονίου Πανεπιστημίου "Τέχνες και Τεχνολογίες του Ήχου", 
με υπεύθυνο καθηγητή τον κ. Ζάννο Ιωάννη.   

  Ο τίτλος προκύπτει απ` την παράφραση των λέξεων Distortion και Dystopia, 
εμπνεύστηκε απ` το γεγονός ότι ο θόρυβος είναι το θεμέλιο και η βάση δόμησης του κομματιού. 
Τα μορφολογικά στοιχεία της συνθεσης του DistorPia είναι δύο και το πρώτο αποτελεί τα επίπεδα των φωνών. 
Στην πρώτη φωνή τοποθετείται η μελωδία, εκτελώντας στις περισσότερες περιπτώσεις τυχαίες νότες μέσω 
αλγορίθμων και στην δεύτερη η συνοδεία, έχοντας ως μέσο την ηχητική επεξεργασία του θορύβου.
Το δεύτερο μορφολογικό στοιχείο είναι τα δύο μέρη στα οποία χωρίζεται το κομμάτι. Το πρώτο μέρος θα μπορούσε 
να χαρακτηριστεί ότι είναι γραμμένο σε μείζονα και αποτελείται από δύο βασικές μελωδίες (sig2, sig8) και το 
δεύτερο μέρος σε ελάσσονα και αποτελείται απ` τις μελωδίες sig10 και sig13 (παραλλαγή sig2).
         
  Η παραγωγή και η υλοποίηση της αρχικής ιδέας έγινε σε τρία στάδια. Στο πρώτο στάδιο δημιουργήθηκαν 
οι ήχοι και τοποθετήθηκαν στις αντίστοιχες μεταβλητές.Στο δεύτερο στάδιο ορίστηκε η έναρξη και η λήξη 
κάθε ήχου κατά την διάρκεια του κομματιού, το λεγόμενο timeline. To τρίτο στάδιο ήταν στην ουσία η μίξη 
του κομματιού, με βασικά στοιχεία τον καθορισμό της έντασης του κάθε ήχου, την ομαλή μετάβαση απ` τον 
ένα ήχο στον άλλο (crossfades) που επιτεύχθηκε με της χρήση των envelopes και κυρίως την ρύθμιση των 
παραμέτρων attack-release. Σ` όλη την διάρκεια του τρίτου σταδίου πραγματοποιήθηκαν ταυτόχρονες αλλαγές
σε πολλές παραμέτρους που ρυθμίζονταν στα δύο προηγούμενα στάδια, καθώς το κομμάτι έπαιρνε την τελική του μορφή.
Τέλος προστέθηκαν οι εντολες "doneAction :2"και οι αλλαγές των μεταβλητών στο sig8 και sig15, έτσι ώστε να 
σταματήσουν οι φωνές κάθε ήχου που ήταν σε σιγή.
          
  Πολλοί απ` τους ήχους βασίστηκαν σε παραδείγματα του βιβλίου A Gentle Introduction To SuperCollider 
του Bruno Ruviaro και από το site https://sccode.org/.
    
